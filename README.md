За постройката на програмата се използват: 
•	HTML за създаването елементите, които изграждат структурата на уебсайта;
•	CSS за визуалния дизайн и лекотата на използване на страниците от потребителя;
•	JavaScript за част от функционалността на проекта.
За редактор се използва Microsoft Visual Studio Code.
За графичен редактор се използва Microsoft Paint.
1. HTML
HTML (Hypertext Markup Language) е основен език за създаване на уеб страници и главен инструмент в уеб дизайна. Той позволява да се дефинира структурата и съдържанието на един уебсайт. В този курсов проект е избран точно HTML поради няколко ключови причини:
•	Това е език, който предоставя богат набор от елементи и тагове, които помагат за правилната постройка на уебсайта. Определянето на заглавия, параграфи, списъци, таблици, снимки и други елементи помага за яснота и достъпност на информацията за потребителите. Малко са структурите, които не могат да бъдат дефинирани чрез HTML.
•	Той е основно средство за създаване на лесни за употреба уебсайтове. С правилно подбиране на атрибути и елементи, проектът може да бъде оптимизиран за използване от всяка аудитория – възрастни или млади, компютърни специалисти или технически неграмотни и други.
•	Друго предимство е ролята му като основа за лесна интеграция на други технологии в уебсайта. Чрез HTML може да се осъществи базата, над която да се надгражда. Върху него може да се използва CSS за стилизиране и JavaScript за добавяне на интерактивност и динамика, която да привлече вниманието на потребителя.
•	HTML е широко поддържан от най-популярните браузъри и платформи. Това гарантира, че уебсайтът, написан чрез него, ще бъде достъпен и функционален на различни операционни системи и устройства. Това е важно за проекта, защото една от целите му е да достигне до възможно най-голям брой нови потребители, независимо от техните предпочитания за платформа или уеб браузър.
С използването на HTML, курсовия проект постига високо качество на структурата, достъпност, интеграция с други технологии и кросплатформена съвместимост. Това подпомага създаването на уебсайт, които да представя информацията и услугите на ресторанта по ясен и ефективен начин за потребителите.
2. CSS
CSS(Cascading Style Sheets) е още един ключов инструмент за създаването на уебсайтове. Това е език, който се използва за стилизиране на елементите, създадени от HTML. Използва се  за определяне на външния вид и визуалното представяне на съдържанието. С него могат да бъдат зададени цветове, шрифтове, размери, позиции, разстояния, запълвания, рамки и много други.
CSS е подходящ език за този проект заради няколко фактора:
•	Той позволява да бъдат променени елементите, създадени от HTML по визуално привлекателен начин. Чрез определени стилове и свойства, основата се позиционира и изменя по начин, по който сайтът изглежда уникално и професионално, и изпълнява целта си да пресъздаде стила и идеята на ресторанта за бързо хранене.
•	Чрез CSS лесно се контролира коя част от HTML кода да бъде изменена и моделирана. Чрез него, достъпът до определен елемент е улеснен и също има възможност с едни и същи команди да бъдат засегнати няколко различни части от структурата на курсовия проект, което скъсява дължината на кода и позволява по-голяма ефективност на писане.
•	Чрез CSS се осъществява подобрение на потребителския опит. Той позволява добавянето на различни ефекти и анимации към елементите на уебсайта, с които се постига по-оживено и по-приятно и запомнящо се посещение на ресторантската страница.
С използването на CSS в курсовия проект се постига високо качество на визуалния дизайн, лесна поддръжка и промяна на елементите и по-ангажирано потребителско преживяване. CSS предоставя много възможности за стилизиране и усъвършенстване на външния вид на уебсайта, като гарантира, че той ще има съвременен вид и атрактивно ще представи ресторанта за бързо хранене. 
3. JavaScript
JavaScript е високо ниво език подлежащ на интерпретиране за програмиране, който се използва за добавяне на интерактивност, динамичност и сложна функционалност към уебсайтове. Поддържа обектно-ориентиран и функционален стил на програмиране. Зарежда се и се изпълнява от браузъра.
JavaScript е широко използван и поддържан език, който предоставя множество инструменти и възможности за разширяване на функционалността на един уебсайт и подобряване на потребителския опит по време на престоя му.
В курсовия проект е избран точно той заради няколко цели:
•	Интерактивност – създават се елементи чрез HTML, които биват преправени чрез JavaScript да бъдат по-ангажиращи вниманието и интереса на потребителите.
•	Чрез JavaScript е възможно и правенето на проверка за валидация на данни. В курсовия проект има елементи, които имат нужда от попълване от потребителя и е важно той да бъде инструктиран динамично ако не прави нещо както е предвидено да бъде направено.
Интегрирането на JavaScript в уебсайта за ресторанта позволява да бъде добавена функционалност. Това улеснява потребителите да взаимодействат със съдържанието, да изпълняват действия и да получават персонализирана обратна връзка.
4. Microsoft Visual Studio Code
Visual Studio Code е интегрирана среда за разработка (IDE), която предоставя мощни инструменти за програмиране и разработка на уеб приложения. Тя е създадена от Microsoft и е известна със своята лекота, гъвкавост и богатата функционалност. Включва много опции за визуално персонализиране, което прави работата с нея по-приятна.
Има много причини Visual Studio Code да бъде избраната програма за този проект:
•	Лесна за използване и настройка: Visual Studio Code е изключително лесна за инсталиране и настройка. Той предлага интуитивен потребителски интерфейс, който е приятен и лесен за навигация, дори за начинаещи потребители. Инсталирането на разширения за различни езици и инструменти е лесно и бързо.
•	Разнообразие от езици за програмиране: Visual Studio Code поддържа широк спектър от езици за програмиране, включително HTML, CSS, JavaScript и други популярни езици за уеб разработка. Това прави софтуера подходящ за курсовия проект, тъй като може да се работи с различни технологии в една и съща среда.
•	Разширения: Visual Studio Code е известен със своята голяма библиотека от разширения, които допълват възможностите му. Могат да се инсталират разширения за уеб дизайн, които предоставят допълнителни функционалности и инструменти за улесняване на работата им и повече ефективност. В този курсов проект са използвани разширения за: 
	показване на брой грешки за лесна идентификация и разрешение на възникнал проблем;
	автоматична моментална актуализация на уебсайта в браузъра веднага след промяна на написания код, което много подпомага ефективността на писане на код и забързва създаването на уебсайта;
	форматиране на написания код, което помага за добра прегледност и лесно обхождане на кода.
•	Visual Studio Code предлага средства за интегрирана разработка (Intellisense), които помагат на за написването на код по-бързо и по-ефективно. Той осигурява функции като автоматично допълване на кода, предложения за методи и свойства, както и вградени инструменти за отстраняване на грешки, които подпомагат при разработката и дебъгването на уеб приложения. Intellisense помага едновременно както на ефективността и скоростта на писане на код, така и на надграждането на знания за езиците, които се използват. При написване на определени символи, биват предложени различни опции и при написването на някоя от тях, при посочване се обяснява точно какво прави тя, за какво се използва и за какво е подходяща, в допълнение към нейния синтаксис и понякога предложение за попълване на необходимите създадени полета.
